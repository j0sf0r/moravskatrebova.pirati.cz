---
date: 2018-08-01
category: blog
tags: Moravská Třebová, podnikání, dálnice
layout: post
title: Stavba D35 se opět prodlouží
author: Karsten Sachs
authorId: 
image: posts/autobahnkreuz.jpg
---

Nezbývá nám nic než čekat, výstavba dálnice, kterou tento region potřebuje jako sůl, se neplánovaně prodlouží minimálně o rok. A nejsou to ty zlý neziskový organizace, které, dle slov ŘSD, nesmyslně protahují všechny naše liniové stavby. O zdržení se, jako již mnohokrát, zasloužilo samo ŘSD. V kostce, ŘSD v průběhu výběrového řízení, změnilo  jeden formulář a nedalo všem uchazečům dostatečně na vědomí, že mají použít na jejich nabídku formulář nový. Následně ŘSD vyřadilo z tendru dva nejlevnější uchazeče, protože použili nesprávný formulář a zakázku dostalo konsorcium zastupované firmou Metrostav. No, hned jsem si vzpomněl na toto: [www.neovlivni.cz/agrotec-metrostav-a-ti-druzi-komu-politici-pripravili-unikove-cesty/](https://neovlivni.cz/agrotec-metrostav-a-ti-druzi-komu-politici-pripravili-unikove-cesty/)

Zajímavé mi přijde, že úřad pro ochranu hospodářské soutěže, nejednal na základě podání jednoho z vyřazených uchazečů, ale sám od sebe. Přece jen není jen tak, vybrat na 4 miliardovou zakázku někoho z třetí pozice, který je o čtvrt miliardy dražší než zbytek, na základě jednoho špatně odevzdaného dokumentu. Samotný úřad se v rozhodnutí nad tímto postupem ŘSD podivuje, v rozhodnutí píše:  „Současně vzbuzuje pochybnosti o pravých důvodech jeho jednání,“. Připomínám, že ministerstvo dopravy vede již pátým rokem ANO. 

A mimo jiné to samozřejmě znamená, že dvouletá práce úředníků na této zakázce, přišla vniveč.  

Rozhodnutí úohs: [www.uohs.cz/cs/verejne-zakazky/sbirky-rozhodnuti/detail-15555.html](http://www.uohs.cz/cs/verejne-zakazky/sbirky-rozhodnuti/detail-15555.html)
článek z dopravních novin: [www.zdopravy.cz/uohs-definitivne-zrusil-miliardovou-soutez-na-d35-rsd-ztratilo-dva-roky-14278/](https://zdopravy.cz/uohs-definitivne-zrusil-miliardovou-soutez-na-d35-rsd-ztratilo-dva-roky-14278/)

Tak co, myslíte si, že se té dálnice někdy dočkáme? 


