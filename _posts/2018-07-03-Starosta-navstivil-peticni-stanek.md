---
date: 2018-07-03
category: blog
tags: Moravská Třebová, petice, starosta
layout: post
title: Starosta navštívil petiční stánek
author: Martin Sedlák
authorId: 
image: posts/stanek_namesti.jpg
---

V pátek 29. června 2018 odstartovala na našem náměstí petiční podpisová akce za otevřené město Moravská Třebová. 

Jednalo se o první veřejnou prezentaci Pirátů z Moravské Třebové, kteří mají ambici učinit fungování zdejšího městského úřadu transparentnější. Závažnost nově nastolených témat podtrhla i milá návštěva pana starosty, který nás přišel v našem snažení osobně podpořit. A protože se jeho snaha vyexpedovat nás z náměstí minula účinkem, mohli jsme se začít naplno věnovat Vám, občanům tohoto města.

V Moravské Třebové nás teď budete vídat čím dál častěji a společnými silami budeme pokračovat ve sběru podpisů a boji za otevřené město Moravská Třebová. Petici pak předáme nově zvolené radě města v říjnu tohoto roku.

My požadujeme:
1. Jmenovité hlasování rady města.
2. Zveřejňovat zápisy z jednání rady města.
3. Zveřejňovat veškerou dokumentaci k výběrovým řízením města na městském webu.
4. Zveřejňovat tisky, které dostávají zastupitelé k jednání zastupitelstva.
5. Zveřejnit všechny platné smlouvy města tam, kde to zákon umožňuje, a to i zpětně.
