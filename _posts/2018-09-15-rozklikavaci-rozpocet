---
date: 2018-09-15
category: blog
tags: Moravská Třebová transparence rozpocet
layout: post
title: Jak má vypadat rozklikávací rozpočet?
author: Karsten Sachs
authorId: 
image: posts/agence-olloweb-520914-unsplash.jpg
---
Jsme strana, která chce víc informovat občany města a zároveň je více zapojit do rozhodovacích procesů města. K tomu patří i to, čemu se dneska říká, rozklikávací rozpočet, který je součástí našich programových priorit otevřená radnice a průhledné financování. 

V zásadě se jedná o transparentní, jednoduchou formu, jak přiblížit výdaje a příjmy města občanům. Součástí by měl být i vlastní registr smluv, ve kterém budeme zveřejňovat i smlouvy, které nepodléhají zákonu o zveřejňování smluv. Takže si budete schopni vyhledat všechny dodavatelské smlouvy, které město uzavřelo. Součástí bude i přehled všech investičních akcích a jejich průběh, transparentní účet a výpis všech zaplacených faktur města. A jak by to vypadalo? Na to se můžete podívat již nyní, občanské sdružení Otevřená města, ve spolupráci s ministerstvem financí, vytvořili projekt cityvisor, který má sloužit obcím, které chtějí řídit město transparentněji. Podívejte se například na Nové město na Moravě https://cityvizor.cz/nmnm/prehled , to je obec srovnatelná velikostí s Moravskou Třebovou. Takto krásně jednoduše bychom mohli kontrolovat finance Moravské Třebové.   Nejlepší na tom je, že se k projektu cityvisor můžeme přihlásit zcela zdarma, transparentní rozklikávací rozpočet a registr smluv, můžeme mít během krátké doby bez vynaložení nových nákladů. Takže ono prostě stačí jen chtít.  
