---
date: 2018-09-27
category: blog
tags: Moravská Třebová práce
layout: post
title: Potřebujeme více pracovních příležitostí
author: Karsten Sachs
authorId: 
image: posts/nezamestnanost_procenta.jpg
---
Zaměstnavatelé z Moravské Třebové stále hledají nové zaměstnance. Z toho by se lehce dalo nabýt dojmu, že v Moravské Třebové je dostatek pracovních příležitostí, ale opak je pravdou. Moravská Třebová je dlouhodobě na chvostu statistik zaměstnanosti. Rozdíl mezi okolními městy se prohlubuje, musíme tento nepříznivý trend zastavit. 

{% asset 'posts/volne_mista.jpg' magick:resize='751x422^' magick:gravity='center' magick:crop='751x422+0+0' %} 
Počet uchazečů o volné pracovní pozice a počet volných pracovních pozic, zdroj mpsv.cz

{% asset 'posts/nezamestnanost_procenta.jpg' magick:resize='751x422^' magick:gravity='center' magick:crop='751x422+0+0' %} 
Zdroj mpsv.cz

Statistiky nám ukazují, že Moravská Třebová je jediné město pardubického kraje nad 8 000 obyvatel, které nabízí míň pracovních míst, než má uchazečů o práci. Máme také nejméně podnikatelských subjektů na obyvatele.

{% asset 'posts/graf_podnikatele.jpg' magick:resize='751x422^' magick:gravity='center' magick:crop='751x422+0+0' %}
Počet obyvatel na podnikatelský subjekt, zdroj ČSU

Tento stav městu značně ubližuje, ve městě není velká kupní síla. Je to vidět i na prázdných obchodech na náměstí, kde by před 15 lety nikoho nenapadlo, že obchod na náměstí nebude obsazený obchodníkem. Nedostatek konkurence u nás podporuje trvale nízké mzdy. Nedostatečná diverzita podnikatelského prostředí způsobuje odliv kvalifikované pracovní síly. Tato závislost na jednom podnikatelském odvětví je navíc strašně nebezpečná.  
V roce 2000 zřídilo město průmyslovou zónu západ a v roce 2006 byla tato zóna naplněna. Od té doby se v tomto směru již nic neudálo. Když firma Schaeffler hledala místo pro svou novou továrnu, neměli jsme co nabídnout. Městské brownfieldy, např. areál Miltry, leží ladem, nové průmyslové zóny nevznikají. Nicméně vedení města začalo 2015 konečně reagovat a v územním plánu se počítá s rozšířením průmyslové zóny směrem na západ. Tento plán budeme nadále podporovat, pozemek ale patří soukromému zemědělci, proto plány města v tomto směru nejsou zcela jasné. Pokud nebudeme mít připravené pozemky pro lehký i těžký průmysl, propásneme další příležitosti.   
Obyvatelstvo Moravské Třebové bylo závislé v  roce 1990 na příjmech z oděvního průmyslu, žilo tu 12 462 obyvatel. Když oděvní průmysl přestal být rentabilní, začalo propouštění. K  31. 12. 2017 tu žije 10 111 obyvatel. Dodnes neseme následky toho, že jsme byli závislí na jednom průmyslovém odvětví. V době, kdy město připravilo pozemky na dnešní průmyslovou zónu západ, byl velký boom v automobilovém průmyslu. Bylo jen logické, že až na nějaké výjimky, se tu usídlily firmy, které dodávají převážnou část svých výrobků právě do automobilového průmyslu. Stali jsme se závislými na dodavatelích plastových výrobků do aut. Mnoho mezinárodních průzkumů se shoduje na tom, že automobilový průmysl v příštích deseti až dvaceti letech projde velkými změnami. Navíc tyto firmy fungují na principu levné práce a nabízí jen málo pracovních příležitostí pro kvalifikovanou pracovní sílu. V příštích letech nám tedy hrozí podobný problém jako v devadesátých letech.  Přitom právě nyní je ta doba, kdy máme dobré podmínky pro získání dalších investorů. V dohledné době, přibližně do roku 2022, se plánuje dostavba dálnice.  Z tohoto důvodu musíme využít hledání nových investorů. Moravská Třebová splňuje podmínky pro získání investičních pobídek. Navíc Czech Invest počítá v budoucnu s podporou menších firem, které podpoří různorodost podnikatelského prostředí v regionu, což je přesně náš případ. Na městu je, aby vytvořilo nová místa k podnikání, připravilo pro investory svoje brownfieldy (např. Miltra, městská tržnice). Je žádoucí začít více komunikovat s okolními městy o dalších možnostech k podnikání, zapojit je do hledání nových investorů do našeho regionu a pustit do nově vytvořených prostorů jen firmy, které nám rozšíří pracovní nabídku. Nesmíme zaspat dobu, nýbrž již nyní začít aktivně pracovat na tom, aby se po další krizi velkých zaměstnavatelů naše město nevylidnilo. Naší snahou je vytvoření dostatku příležitostí k získání finančních prostředků na živobytí. 

   
