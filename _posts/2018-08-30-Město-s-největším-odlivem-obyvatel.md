---
date: 2018-08-30
category: blog
tags: Moravská Třebová, Kultura
layout: post
title: Město s největším odlivem obyvatel
author: Karsten Sachs
authorId: 
image: posts/Graf_odliv_obcanu.jpg
---

Město se nám nezadržitelně vylidňuje. Minulé administrativy nenašly recept, jak tento odliv obyvatel zastavit. Od roku 2010 ubylo 742 obyvatel. To je více lidí než žije např. v Linharticích. Je to největší úbytek obyvatelstva v Pardubickém kraji.

Tady hraje roli více faktorů. Jedním z nich je bezpochyby odliv obyvatel do okolních vesnic z důvodu levnějších stavebních pozemků. Nicméně ten propastný rozdíl s jinými městy kraje nám napovídá, že hlavní důvody jsou asi jiné. Další jsou, nedostatek pracovních příležitostí, nedostupné bydlení, málo možností rekreace, slabé kulturní vyžití, nedostupnost nemocenské péče a nedostatečná dostupnost s většími městy v okolí. To jsou ty základní potřeby každého občana, ale důležitá je i informovanost občanů o dění ve městě, zapojení občana do rozhodovacích procesů. I tím chceme zvýšit identifikaci občana s jeho městem. Pokud budou lidé cítit, že je ve městě něco špatně a zároveň budou mít dojem, že jako občané s tím nic neudělají, lehce se odstěhují jinam. Město se musí přiblížit občanovi, třeba ho pak nebudou opouštět.   
